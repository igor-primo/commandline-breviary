[Rank]
Dominica III Post Pentecosten;;Semiduplex;;5

[Rule]
9 lectiones
Psalmi Dominica
Antiphonas horas
Symbolum Athanasium

[Lectio4]
De Expositióne sancti Gregórii Papæ in libros Regum 
!Lib. 4, cap. 5 in I Reg. c. 10
Tulit autem Sámuel lentículam ólei, et effúdit super caput ejus. Hoc profécto hac unctióne exprímitur, quod in sancta Ecclésia nunc étiam materiáliter exhibétur: quia qui in cúlmine pónitur, sacraménta súscipit unctiónis. Quia vero ipsa únctio sacraméntum est: is qui promovétur, bene foris úngitur, si intus virtute sacraménti roborétur. Ipsas ergo olei virtútes prius videámus atténtius. Oleum quippe liquóribus áliis superfértur: óleum ignem fovet: óleum vúlnera curáre consuévit. Per illud ergo, misericórdiæ bonum signíficat, quia scriptum de Dómino est: Miseratiónes ejus super ómnia ópera ejus. Quia ignem fovet, prædicatónis grátiam desígnat, quæ electórum mentes illúminat.

[Lectio5]
Quia vero vúlnera per óleum curántur, hoc profécto insínuat, quod detergénda sunt vúlnera peccatórum. Ungátur ergo caput regis, quia spiritáli gratia mens est replénda doctóris. Hábeat in unctióne sua óleum, hábeat misericórdiam abundántem, quæ sibi virtútibus áliis præferátur. Hábeat óleum, ut dura ardórem sancti Spíritus in se nutrit, lucére veheménter áliis per verbum possit. Hábeat nihilóminus óleum medicínæ: ut sapiénter dispónat, quáliter peccatórum fœtóres tergat, et ægras mentes salúti restítuat.

[Lectio6]
Sed lentícula Saul úngitur, non pro præsignánda doctrína, sed ad expriménda futúra. Lentícula quidem parvum est vas. Quid ergo est, quod lentícula ólei Saul úngitur, nisi quia in fine reprobátur? Nara quia obedíre Deo póstea nóluit, a Samuéle audívit: Quia proiecísti sermónem Dómini, proécit te Dóminus, ne sis rex. Velut enim lentícula ólei parum hábuit, qui spirituálem grátiam proiciéndus accépit. Quod in rectóribus quoque sanctæ Ecclésiæ conveniénter accípitur. Plerúmque enim culmen prælatiónis accípiunt, qui in caritáte Dei et próximi perfécti non sunt.

[Lectio7]
@Tempora/Pent03-0:Lectio7

[Lectio8]
@Tempora/Pent03-0:Lectio8

[Lectio9]
@Tempora/Pent03-0:Lectio9
